# Структура програмної складової інформаційної системи. Системне і прикладне програмне забезпечення.
**Інформаційна система** -це сукупність взаємопов'язаних елементів,що утворюють єдине ціле і призначені для реалізації інформаційних процесів.
Інформаційна система має апаратну та програмні складові.

### Програмну складову ще називають програмним забезпеченням(ПЗ)
**Програмне забезпечення (ПЗ)**-це комплекс програм,які забезпечують реалізацію інформаційних процесів пристроями інформаційної системи.
Програмне забезпечення називають також "software".

### Програмне забезпечення ділиться на три групи:
- системне ПЗ
- прикладне ПЗ
- системне програмування

**Системне ПЗ**-це сукупність програм для забезпечення роботи комп'ютера.Системне програмне забезпечення призначено для обслуговування власних потреб комп'ютера — забезпечення його працездатності і виконання його внутрішніх функцій, а також для створення передумов для виконання прикладного програмного забезпечення.Типовим прикладом системного програмного забезпечення є операційна система.

**Прикладне ПЗ**-це сукупність програм, що використовуються безпосередньо для розв'я зування задач в різноманітних предметних галузях в ході людської діяльності.Прикладне програмне забезпечення, призначено для розв'язання задач користувача. Наприклад: редактори тексту, електронні таблиці, бази даних тощо.

**Cистемне програмування** — це вид програмування, який полягає у розробці програм, які взаємодіють з системним програмним забезпеченням (операційною системою), або апаратним забезпеченням комп'ютера. Наприклад, розробка віртуальної пам'яті або драйверів для операційної системи

Програмне забезпечення можна розділити на **корисне і шкідливе**. Корисне програмне забезпечення створюється для виконання завдань, що відповідають побажанням користувача комп'ютера. Основна мета шкідливого програмного забезпечення — виконувати операції, які є небажаними для користувача, часто із завдаванням прихованої чи явної шкоди. Прикладом шкідливого програмного забезпечення є комп'ютерні віруси.
