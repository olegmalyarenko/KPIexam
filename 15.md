# Системи опрацювання текстів, їх функції. Середовище текстового процесора, його призначення та система вказівок. Відкриття та збереження документу. Введення тексту, його редагування і форматування. Перевірка правопису.

**Текстовими редакторами** (ТР) або текстовими процесорами називають програми для роботи з різними видами текстів (службовими паперами, конспектами лекцій, газетами, журналами, книгами). Серед професійних ТР найпоширеніші **Microsoft Word, Лексикон, Multiedit**.
### Текстові процесори реалізують чотири основні функції:

- Функцію введення.
- Функцію перегляду.
- Функцію опрацювання.
- Функцію відтворення тексту.

Для різних операцій з текстовими документами призначено спеціалізовані додатки: настільні видавничі системи (створення оригіналів-макетів для друку на виробництві); програми-коректори (для опрацювання різного роду помилок); програми-розпізнавання (переклад від сканованих текстів у символьну форму); програми-перекладачі; електронні словники.

# Середовище текстового процесора.

**Робоче поле ТП** — це екран дисплея, на якому відображаються результати всіх дій, що виконуються за допомогою ТП. Важливим елементом середовища ТП є інтерфейс — це ті засоби, за допомогою яких користувач може управляти текстовим редактором. Нині найпопулярнішим є інтерфейс у формі меню, з якого спеціальним маркером (виділеним кольором) можна вибирати різні команди ТП.

Одночасно з меню на екрані висвічується рядок стану, в якому дається інформація про поточний стан ТП (режими роботи, позиція курсору тощо).

Текст, що опрацьовується за допомогою ТП, зберігається в оперативній пам'яті і візуально може бути поданий у вигляді рулону паперу (поділеного на сторінки у деяких ТП), довжина і ширина якого в більшості випадків не дозволяють цілком спостерігати його на екрані.

Переміщуючи курсор, можна переміщувати вікно відносно тексту. Координати курсору в тексті (або на сторінці) — номери рядка і стовпчика, де знаходиться курсор — відображаються в рядку стану.

### Текстовий процесор (ТП) — це програма, що дає змогу:

- виконувати введення та редагування тексту;
- операції форматування тексту;
- вставлення малюнків і таблиць,
- перевірку правопису;
- автоматичне перенесення слів;
- складання змістів і безліч інших складних операцій.

**Систему команд (вказівок) ТП можна умовно поділити на такі групи:**

-   команди інтерфейсу;
-   команди зміну стану ТП;
-   команди переміщення по тексту;
-   команди до символьного редагування;
-   команди роботи з абзацами;
-   пошук за зразком;
-   копіювання;
-   форматування.

У більшості ТП команди можна виконати двома способами:
1) за допомогою функціональних і управляючих клавіш; 
2) вибором пунктів меню

**Завантажити або відкрити раніше створений документ можна кількома способами:**
-   вказівкою Файл/Відкрити;
-   кнопкою Відкрити панелі інструментів;
-    комбінацією клавіш Ctrl+О.
Потім у діалоговому вікні **Відкриття документа** вибрати у списку **Папка** потрібну папку та **ім'я документа**. Крім того, документ, з яким працювати недавно, можна відкрити, вибравши його ім'я у списку документів, що відображається у нижній частині вказівки **Файл**.

Для збереження документа необхідно клацнути на значку **Зберегти**, або у меню **Файл** виконати команду Зберегти, потім ввести ім'я файлу і натиснути кнопку Зберегти або клавішу Еnter. Команда **Зберегти як** використовується, коли треба записати файл з новим ім'ям і у новій папці.

Введення тексту в Microsoft Word виконується за допомогою клавіатури по місцерозташування текстового курсору. При натисканні клавіші Еnter у документ вставляється символ кінця абзацу. Для вилучення символів ліворуч від курсору використовується клавіша Васкsрасе, а праворуч — Delete. При наборі тексту слід дотримуватися певних правил.

До засобів редагування текстових документів належать такі дії:
-   перевірка правопису;
-   перевірка граматики;
-   знайти і замінити;
-   російсько-український переклад окремих слів, речень і документів.

Форматування документа дає змогу виконувати в текстовому процесорі Word операції верстки. Можуть виконуватися такі операції:
-   встановлення параметрів сторінки: полів сторінки, розміру паперу, орієнтації тощо;
-   розбивка на сторінки, розділи;
-   вставка номерів сторінок, колонтитулів, виносок, закладок, приміток тощо;
-   вставка або створення формул, малюнків, таблиць, відео чи звукових фрагментів;
-   вставка назв ілюстрацій, перехресних посилань;
-   формування сторінки змісту.

При введенні тексту може автоматично перевірятися орфографія. Щоб, наприклад, перевірити український текст, необхідно виконати команду **Сервіс/Мова/ Вибрати мову**. У вікні Мова вибрати **Український**.

При наборі слова після натискання на пропуск чи розділовий знак автоматично виконується процедура його порівняння із внутрішнім словником. Якщо слово не знайдено у словнику, воно підкреслюється червоною хвилястою лінією.

Для перевірки орфографії всього документа треба виконати команду **Сервіс/Правопис**, або натиснути на кнопку **Правопис** на панелі інструментів, або натиснути клавішу F7.

