# Виконання обчислень у середовищі табличного процесора. Використання логічних функцій та операцій для опрацювання даних, поданих у таблиці. Приклади.
Електронні таблиці Ехсеl мають у своєму розпорядженні потужні інструменти для опрацювання даних, основним серед яких є формули. Формули в Ехсеl являють собою вирази, які описують обчислення в комірках.

Запис формули починається зі знака рівності = або знака + чи — . Формула, що набирається, відображається в рядку формул. Завершується введення формули натисканням на клавішу Епter, переміщенням курсору в іншу комірку. Після цього запис формули в комірці зникає і з'являється результат її виконання або повідомлення про помилку. 
За допомогою формул можна порівнювати дані в комірках, множити значення комірок, знаходити середні значення тощо.

У Ехсеl є чотири види операторів: арифметичні, текстові, оператори порівняння й оператори посилань (адресні оператори). Операції над числами виконуються за допомогою арифметичних операторів: + (сума), — (різниця), * (множення), / (ділення), ^(піднесення до степеня), % (обчислення відсотка). Під час роботи з текстом і числами застосовуються оператори порівняння: =,<,>,<=,>=,<> (не дорівнює).

Формули, що вписуються в комірки електронних таблиць, можуть містити в собі вбудовані функції. Вбудовані функції широко використовуються в Ехсеl для обчислень, полегшуючи процес опрацювання даних. Крім того, застосування цих функцій позбавляє від довгих записів і знижує ймовірність помилок.

При цьому аргументами функцій можуть бути самі дані, адреси об'єктів електронної таблиці, в яких зберігаються ці дані. Адреси, що використовуються в функціях і формулах, одержали назву посилань. Можливість використання в ЕТ посилань в формулах і/або функціях дає змогу автоматично виконувати обчислення при зміні значень даних елементів ЕТ, на які виконуються посилання.

Функції в ЕТ реалізовані за допомогою стандартних програм, які можна заздалегідь викликати за відомими іменами. Кількість різних функцій, які можна використовувати, досить велика, для зручності їх пошуку вони всі поділені на категорії: математичні, статистичні, текстові, логічні, фінансові, функції дати і часу тощо.

Використати на повну потужність всі доступні вбудовані функції у формулах допомагають саме **логічні функції**. Вони займають особливе місце у розрахунках, завдяки логічним функціям Excel може виконувати ті чи інші дії в залежності від виконання заданих умов.Вираз, який набуває одного із двох значень: **True** — істина або **False** — хиба називається **логічним виразом**.

До логічних функцій належать:

1)  функція ЕСЛИ (If);

2)  функція И (And);

3)  функція ИЛИ (Or);

4)  функція НЕ (Not);

5)  функція ИСТИНА (True);

6)  функція ЛОЖЬ (False.

**Загальний запис:**

ЕСЛИ (Умова; Вираз1 ; Вираз2).

Вираз1 – обчислюється,  якщо умова істинна.

Вираз2 – обчислюється, якщо умова хибна
**Приклад:** =ЕСЛИ(B1>6;”Добре”;”Задовільно”)
