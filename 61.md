# Етапи розвитку обчислювальної техніки та галузі застосування комп'ютерів.
У історії розвитку обчислювальної техніки зазначають передісторію і п'ять періодів(поколінь). Передісторія починається в глибокій давнині з різних рахівниць, а першу механічну обчислювальну машину розробив французький математик і учений Блез Паскаль у 1642 році. Майже одночасно з Паскалем сконструював лічильну машину великий німецький математик Готфрід Лейбніц. У 1833 р. англійський учений Чарльз Бебідж розробив проект «аналітичної машини», якою мала управляти програма. Здійснити свій проект Бебіджу не вдалося через недостатній розвиток техніки. Лише 100 років потому машина Бебіджа привернула увагу інженерів. Наприкінці тридцятих років XX ст. німецький інженер Конрад Цузе розробив першу двійкову цифрову машину на електромеханічних реле (механічних перемикачах, що приводяться вдію електричним струмом). Подальший стрімкий розвиток обчислюв'альної техніки пов'язаний зі створенням ЕОМ (електронно-обчислювальних машин).

### Перше покоління ЕОМ.
У машинах цього покоління (40-ч роках XX ст.) використовувалися електронно-вакуумні лампи як основні елементи електронних схем. Лампи, в основному, замінили електромеханічні реле, тому швидкодія обчислювальних машин значно зросла. Першою потужною ЕОМ такого роду була ЕНІАК (США). Однак у ній, як і в інших перших ЕОМ, був серйозний недолік — програма, що виконувалась, не зберігалася в пам'яті машини, а набиралася у складний спосіб за допомогою зовнішніх перемичок. У 1945 р. з'явилася відома робота математика фон Неймана, у якій він сформулював загальні принципи роботи обчислювальних пристроїв, згідно з якими програма мала зберігатися в пам'яті машини. **Характерними рисами ЕОМ 1-го покоління є застосування електронних ламп у цифрових схемах, великі габарити, а також трудомісткий процес програмування.**

### Друге покоління ЕОМ.
Коли в середині 50-х років на зміну електронним лампам прийшли **напівпровідникові прилади**, то ЕОМ почали переводити на напівпровідники. **Напівпровідникові (транзистори, діоди) були значно компактніші від електронних ламп, мали більший термін служби і споживали набагато менше енергії.** Найпоширенішими машинами 2-го покоління були «Еліот» (Англія), «Сіменс» (ФРН), «Стретч» (США). У СРСР були розроблені і широко використовувалися «Раздан-2», серія машин «Минск», «Урал», «Наири», «Мир». Найдосконалішою машиною цього покоління була БЭСМ-6, що виконувала понад 1 млн операцій за секунду. ЕОМ 2-го покоління вирізняються застосуванням **напівпровідникових елементів і використанням алгоритмічних мов програмування.**

### Третє покоління ЕОМ.
Чергова зміна поколінь ЕОМ відбулася наприкінці 60-х років під час заміни напівпровідникових приладів у пристроях ЕОМ на **інтегральні схеми**. Інтегральна схема (мікросхема) — **це невелика пластинка кристалу. кремнію, на якій уміщаються сотні і тисячі транзисторів, діодів, конденсаторів тощо**. Застосування інтегральних схем дало змогу збільшити кількість електронних елементів в ЕОМ без збільшення реальних розмірів машин. Швидкодія ЕОМ зросла до 10 млн. операцій за секунду. **Характерними рисами ЕОМ третього покоління є застосування інтегральних схем і можливість використання розвинутих мов програмування (мов високого рівня).**

### Четверте покоління ЕОМ. 
З удосконаленням мікросхем збільшувалася їхня надійність і щільність розміщених у них елементів. В основі ЕОМ четвертого покоління лежать великі інтегральні схеми (ВІС). У цих схемах на 1см2 приходиться кілька десятків тисяч елементів. Завдяки ВІС стало можливим на одному малесенькому кристалі кремнію розмістити таку велику електронну схему, як процесор ЕОМ. Однокристальні процесори згодом стали називати мікропроцесорами. Перший мікропроцесор був створений компанією Іпtel (США) у **1971** р. Мікропроцесори спричинили появу міні-ЕОМ, а потім і персональних комп'ютерів. **ЕОМ 4-го покоління характеризуються застосуванням мікропроцесорів, побудованих на великих інтегральних схемах.**

### П'яте покоління ЕОМ. 
Починаючи із середини 90-х років, у потужних комп'ютерах починають застосовуватися ВІС супер-масштабу. Багато фахівців почали говорити про комп'ютери 5-го покоління. Гадають, що обчислювальними машинами 5-го покоління можна буде легко керувати — користувач зможе просто голосом подавати машині команди. **Характерною рисою комп'ютерів п'ятого покоління має бути використання штучного інтелекту і природних мов спілкування.**

 ### Основні галузі застосування коми 'ютерів такі:

- Обробка інформації з великою швидкістю і точністю;

- Збереження великого об'єму різноманітної інформації;

- Створення місцевих і глобальних мереж передачі інформації;

- Доставка інформації споживачу на будь-яку відстань.
