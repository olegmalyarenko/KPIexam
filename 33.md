# Поняття про мову програмування. Класифікація мов програмування. Основні поняття мови: алфавіт, синтаксис і семантика. Основні елементи мови програмування: символи, слова, вирази і команди.

**Мова програмування** — це штучна мова для написання команд, що виконуються комп'ютером. Оскільки мова програмування обчислювальній машині не зрозуміла, то має існувати спеціальна програма, що перекладала б символи цієї мови у двійкові символи машинних вказівок. Така програма для перекладу символів, що називається транслятором, вперше була створена на початку 50-х років XX століття.

Зазначимо, що мови, близькі до **числового коду процесора**, називають мовами **низького** рівня, а мови, **зручні для людини**, — мовами **високого** рівня. Мова найнижчого рівня — мова машинного кодування. Трохи вище лежить мова **Ассемблера**, в якій машинні команди замінюються мнемонічними скороченнями. Всі інші мови програмування є мовами більш високого рівня, ніж мова Ассемблера.

Мови програмування поділяються також на **процедурні** (детальний опис розв'язування задачі і використання процедур) і **непроцедурні** (використання об'єктів і декларацій). Процедурні мови, у свою чергу, поділяються на операціональні (Ассемблер, Фортран, Бейсік, Сі та ін.) і структурні (Паскаль, Модула). Серед непроцедурних мов виділяють об'єктні мови (Сі++, Делфі, Смолток) і декларативні йоті (Пролог, Лісп).

### Кожна мова програмування характеризується трьома основними складовими: алфавіт, синтаксис і семантика.

Алфавіт складається зазвичай з латинських букв, наприклад, у Бейсіку всі букви пишуться як великі (А, В,..., 2), а в Паскалі можливе використання як малих (а, Ь,.., z), так і великих букв. В алфавіт обов'язково входять цифри 0,1, ..., 9, знаки арифметичних операцій (+, — та ін.), знаки логічних операцій (поt, апd, ог та ін.), знаки операцій порівняння (=, <, > та ін.), а також спеціальні символи (дужки, роздільники тощо).

Словник мови програмування складається з кінцевого; фіксованого набору, ключових слів, наприклад, іпіе^ег, У/пїіе, уаг тощо.

**Синтаксис** — це система правил, за якими із символів утворюються конструкції мови програмування: слова, оператори, команди. Наприклад, символи в слові не можна опускати чи міняти місцями. 

Семантика представлена системою правил однозначного тлумачення окремих мовних конструкцій. Мова програмування має у своєму розпорядженні набір зарезервованих слів, який можна використовувати тільки в значенні, визначеному самою мовою, і не можна застосовувати для позначення користувальницьких об'єктів (змінних, міток тощо).

### У будь-якій мові програмування можна виділити чотири типи елементів, що використовуються при побудові описів програм: символи, слова, вирази і команди (оператори).

**Символи мови** — це основні нероздільні знаки, за допомогою яких описуються програми і дані.

**Слова мови** — структури, які утворені із символів і є мінімальними одиницями, що мають деякий смисл. Слова — це імена (позначення, ідентифікатори) змінних величин, числа, службові слова, які входять в команди мови програмування, тощо.

**Вирази** - це текст, який задає правило обчислення одного значення того чи іншого типу. Якщо одержуване значення числове, то вираз називають арифметичним. Якщо одержуване значення логічне, то вираз називають логічним або бульовим. Якщо одержуване значення -текст, то вираз називають літерним.

**Команда** — це команда про виконання деякої дії. Скінченна послідовність виконуваних одна за іншою команд називається серією команд. Серія може складатися із однієї команди або бути порожньою (не містити жодної команди).

В мовах програмування застосовуються команди трьох типів:
-  Команди про безумовне виконання деякої дії чи набору дій: присвоювання, введення, виведення, виклику допоміжного алгоритму.
-  Команди розгалуження.
-  Команди повторення. 
Команди першого типу називають простими, другого і третього- складеними.
